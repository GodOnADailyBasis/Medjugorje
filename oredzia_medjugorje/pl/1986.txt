 Orędzie iz Medziugorje, 2. styczeń 1986r.
„Drogie dzieci! Wzywam was, byście się całkowicie opowiedzieli za Bogiem. Proszę was, drogie dzieci, byście się Mu całkowicie oddali, a będziecie mogli wprowadzić w życie wszystko, co mówię; nie będzie wam ciężko, jeśli oddacie się całkowicie Bogu. Dziękuję, że odpowiedzieliście na moje wezwanie. ”
Orędzie iz Medziugorje, 9. styczeń 1986r.
„Drogie dzieci! Wzywam was, byście swoimi modlitwami pomogli Jezusowi w urzeczywistnieniu wszystkich planów, które tutaj zamierza zrealizować. Przynoście też ofiary Jezusowi, aby się spełniło wszystko tak, jak zaplanował, by szatan nie mógł nic uczynić. Dziękuję, że odpowiedzieliście na moje wezwanie. ”
Orędzie iz Medziugorje, 16. styczeń 1986r.
„Drogie dzieci! Dziś także wzywam was do modlitwy. Potrzebne mi są wasze modlitwy, aby Bóg został przez was wszystkich uwielbiony. Drogie dzieci, proszę, posłuchajcie i żyjcie wezwaniem Matki, gdyż wzywam was tylko z miłości, aby wam pomóc. Dziękuję, że odpowiedzieliście na moje wezwanie. ”
Orędzie iz Medziugorje, 23. styczeń 1986r.
„Drogie dzieci! Wzywam was znowu do modlitwy sercem. Jeśli, drogie dzieci, modlicie się sercem, stopi się lód w sercach waszych braci i znikną wszelkie przeszkody. Nawrócenie będzie łatwe dla wszystkich, który będą je chcieli przyjąć. To jest dar, który musicie wymodlić dla swojego bliźniego. Dziękuję, że odpowiedzieliście na moje wezwanie. ”
Orędzie iz Medziugorje, 30. styczeń 1986r.
„Drogie dzieci! Wzywam was, byście się wszyscy modlili, aby urzeczywistniły się plany Boże wobec was i wszystko to, co Bóg przez was pragnie uczynić. Pomóżcie, by się inni nawrócili, szczególnie ci, którzy przybywają do Medziugorja. Drogie dzieci, nie pozwólcie, by w waszych sercach zapanował szatan i byście byli szatańskim, a nie moim obrazem. Wzywam was do modlitwy, abyście mogli być świadkami mojej obecności. Bez was Bóg nie może urzeczywistnić tego, co pragnie. Bóg dał wszystkim wolną wolę i wy nią rozporządzacie. Dziękuję, że odpowiedzieliście na moje wezwanie. ”
Orędzie iz Medziugorje, 6. luty 1986r.
„Drogie dzieci! Ta parafia, którą wybrałam, jest szczególna i różni się od pozostałych. I Ja daję wielkie łaski tym, którzy się modlą sercem. Drogie dzieci, przekazuję orędzia najpierw mieszkańcom parafii, a dopiero potem wszystkim pozostałym. Najpierw wy musicie przyjąć orędzia, a potem inni. Wy będziecie odpowiadać przede Mną i moim Synem Jezusem. Dziękuję, że odpowiedzieliście na moje wezwanie. ”
Orędzie iz Medziugorje, 13. luty 1986r.
„Drogie dzieci! Ten Wielki Post jest dla was szczególnym bodźcem do przemiany. Zacznijcie od tej chwili. Wyłączcie telewizor i odłóżcie różne rzeczy, które nie są dla was korzystne. Drogie dzieci, wzywam was, abyście się indywidualnie nawracali. To jest czas dla was. Dziękuję, że odpowiedzieliście na moje wezwanie. ”
Orędzie iz Medziugorje, 20. luty 1986r.
„Drogie dzieci! Drugie na dni Wielkiego Postu głosi, byście wznowili modlitwę przed krzyżem. Drogie dzieci, daję wam szczególne łaski, a Jezus szczególne dary z krzyża. Weźcie je i żyjcie nimi! Rozważajcie mękę Jezusa i w życiu zjednoczcie się z Jezusem. Dziękuję, że odpowiedzieliście na moje wezwanie. ”
Orędzie iz Medziugorje, 27. luty 1986r.
„Drogie dzieci! Żyjcie w pokorze orędziami, które wam daję. Dziękuję, że odpowiedzieliście na moje wezwanie. ”
Orędzie iz Medziugorje, 6. marzec 1986r.
„Drogie dzieci! Dziś także was wzywam, byście się bardziej otwarli na Boga, aby mógł działać przez was. Na ile się otworzycie, na tyle zbierzecie owoców. Pragnę was ponownie wezwać do modlitwy. Dziękuję, że odpowiedzieliście na moje wezwanie. ”
Orędzie iz Medziugorje, 13. marzec 1986r.
„Drogie dzieci! Dziś wzywam was, byście za pomocą swoich małych ofiar przeżywali Wielki Post. Dziękuję wam za każdą ofiarę, którą mi złożyliście. Drogie dzieci, żyjcie tak dalej i z miłością pomagajcie Mi składać ofiarę. Bóg was za to wynagrodzi. Dziękuję, że odpowiedzieliście na moje wezwanie. ”
Orędzie iz Medziugorje, 20. marzec 1986r.
„Drogie dzieci! Dziś wzywam was, byście aktywnie podeszli do modlitwy. Pragniecie wprowadzić w życie wszystko, co do was mówię, a nie udaje się wam dlatego, że się nie modlicie. Drogie dzieci, proszę was, otwórzcie się i zacznijcie się modlić. Modlitwa będzie dla was radością; jeśli rozpoczniecie, nie znudzi was, bo będziecie się modlić z radością. Dziękuję, że odpowiedzieliście na moje wezwanie. ”
Orędzie iz Medziugorje, 27. marzec 1986r.
„Drogie dzieci! Pragnę wam podziękować za wszystkie ofiary i wzywam was do największej ofiary, ofiary miłości. Bez miłości nie możecie przyjąć ani Mnie, ani mojego Syna. Bez miłości nie możecie innym przekazywać waszych doświadczeń. Dlatego wzywam was, drogie dzieci, byście zaczęli przeżywać w sobie miłość. Dziękuję, że odpowiedzieliście na moje wezwanie. ”
Orędzie iz Medziugorje, 3. kwiecień 1986r.
„Drogie dzieci! Pragnę was wezwać do przeżywania Mszy świętej. Jest wielu, którzy odczuwają jej piękno, lecz są i tacy, którzy niechętnie przychodzą. Ja was wybrałam, drogie dzieci, a Jezus wam daje swoje łaski we Mszy świętej. Przeżywajcie świadomie Mszę świętą i niech przybycie na nią będzie dla was radosne. Z miłością przychodźcie i przyjmujcie Mszę świętą. Dziękuję, że odpowiedzieliście na moje wezwanie. ”
Orędzie iz Medziugorje, 10. kwiecień 1986r.
„Drogie dzieci! Pragnę was wezwać, abyście rośli w miłości. Kwiat nie może normalnie wzrastać bez wody. Tak i wy, drogie dzieci, nie możecie wzrastać bez błogosławieństwa Bożego. Musicie w każdy dzień poszukiwać błogosławieństwa, byście mogli normalnie róść i z Bogiem wykonywać wszystkie swoje prace. Dziękuję, że odpowiedzieliście na moje wezwanie. ”
Orędzie iz Medziugorje, 17. kwiecień 1986r.
„Drogie dzieci! Jesteście zaprzątnięci materialnymi rzeczami, a w materii zagubicie to wszystko, co Bóg wam pragnie dać. Wzywam was, drogie dzieci, byście się modlili o dary Ducha Świętego, które są wam teraz potrzebne, byście mogli dawać świadectwo o mojej tutaj obecności i o wszystkim, co wam daję. Drogie dzieci, oddajcie się Mi, bym was mogła całkowicie prowadzić. Nie zajmujcie się materialnymi sprawami. Dziękuję, że odpowiedzieliście na moje wezwanie. ”
Orędzie iz Medziugorje, 24. kwiecień 1986r.
„Drogie dzieci! Dziś wzywam was do modlitwy. Drogie dzieci, zapominacie, że wszyscy jesteście ważni. Szczególnie starzy są ważni w rodzinie. Zachęcajcie ich do modlitwy. Wszyscy młodzi niech życiem dają przykład innym, niech dają świadectwo o Jezusie. Drogie dzieci, proszę was, zacznijcie się przemieniać przez modlitwę, a będziecie wiedzieć, co macie czynić. Dziękuję, że odpowiedzieliście na moje wezwanie. ”
Orędzie iz Medziugorje, 1. maj 1986r.
„Drogie dzieci! Proszę was, byście zaczęli zmieniać swoje życie w rodzinie. Niech rodzina będzie harmonijnym kwiatem, który pragnę dać Jezusowi. Drogie dzieci, niech każda rodzina będzie aktywna w modlitwie, pragnę bowiem, by pewnego dnia pojawiły się w niej i owoce. Tylko w ten sposób mogę was wszystkich jak płatki kwiatu ofiarować Jezusowi w urzeczywistnieniu planów Bożych. Dziękuję, że odpowiedzieliście na moje wezwanie. ”
Orędzie iz Medziugorje, 8. maj 1986r.
„Drogie dzieci! Wy jesteście odpowiedzialni za orędzia. Tu jest źródło łaski, a wy, drogie dzieci, jesteście naczyniami, które przenoszą dary. Dlatego was, drogie dzieci, wzywam, byście waszą pracę wykonywali z odpowiedzialnością. Każdy będzie odpowiadał według swojej miary. Drogie dzieci, wzywam was, byście z miłością przekazywali dary innym, a nie zostawiali je dla siebie. Dziękuję, że odpowiedzieliście na moje wezwanie. ”
Orędzie iz Medziugorje, 15. maj 1986r.
„Drogie dzieci! Dziś wzywam was, byście mi dali swoje serce, bym je mogła zmienić, aby było podobne do mojego serca. Zastanawiacie się, drogie dzieci, dlaczego nie możecie odpowiedzieć na to, czego od was żądam. Nie możecie dlatego, że nie daliście mi swojego serca, bym je przemieniła. Mówicie, a nie czynicie. Wzywam was, byście czynili wszystko, co wam nakazuję. Tym sposobem będę z wami. Dziękuję, że odpowiedzieliście na moje wezwanie. ”
Orędzie iz Medziugorje, 22. maj 1986r.
„Drogie dzieci! Dziś pragnę wam dać moją miłość. Nie wiecie, drogie dzieci, jak wielka jest moja miłość i nie potraficie jej przyjąć. Na różne sposoby pragnę ją wam okazać, ale jej, drogie dzieci, nie rozpoznajecie. Nie pojmujecie moich słów sercem, więc nie możecie też pojąć mojej miłości. Drogie dzieci, przyjmujcie Mnie w swoim życiu i wtedy będziecie mogli przyjąć wszystko, co do was mówię i co wam polecam. Dziękuję, że odpowiedzieliście na moje wezwanie. ”
Orędzie iz Medziugorje, 29. maj 1986r.
„Drogie dzieci, dziś wzywam was, byście wcielali w życie miłość Boga i bliźniego. Bez miłości, Drogie dzieci, nic nie możecie. Dlatego was, drogie dzieci, wzywam, byście się wzajemnie miłowali. Tylko w ten sposób będziecie mogli kochać i przyjmować Mnie i wszystkich dookoła, którzy przybywają do waszej parafii. Wszyscy odczują poprzez was moją miłość. Dlatego proszę was, drogie dzieci, zacznijcie od dziś kochać żarliwą miłością; miłością, którą ja was miłuję. Dziękuję, że odpowiedzieliście na moje wezwanie. ”
Orędzie iz Medziugorje, 5. czerwiec 1986r.
„Drogie dzieci! Dziś wzywam was, byście się zdecydowali, czy pragniecie wprowadzić w życie posłania, które wam daję. Pragnę, byście byli aktywni w przeżywaniu i przekazywaniu moich posłań. Szczególnie pragnę, drogie dzieci, byście wszyscy byli odblaskiem Jezusa, który będzie przyświecał temu niewiernemu światu, kroczącemu w ciemnościach. Pragnę, byście byli światłem dla wszystkich i byście w świetle dawali świadectwo. Drogie dzieci, nie jesteście powołani do ciemności, ale do światła. Nieście światło swoim życiem. Dziękuję, że odpowiedzieliście na moje wezwanie. ”
Orędzie iz Medziugorje, 12. czerwiec 1986r.
„Drogie dzieci! Dziś wzywam was, byście zaczęli z żywą wiarą odmawiać różaniec. W ten sposób będę mogła wam pomóc. Wy, drogie dzieci, pragniecie otrzymać łaski, ale się nie modlicie. Ja wam nie mogę pomóc, gdyż wy nic nie robicie w tym kierunku. Drogie dzieci, wzywam was, żebyście odmawiali różaniec i żeby różaniec była dla was obowiązkiem, który będziecie wypełniać z radością. W ten sposób zrozumiecie, dlaczego tak długo jestem z wami. Pragnę was nauczyć modlić się. Dziękuję, że odpowiedzieliście na moje wezwanie. ”
Orędzie iz Medziugorje, 19. czerwiec 1986r.
„Drogie dzieci! W tych dniach mój Pan pozwolił Mi wymodlić dla was więcej łaski. Dlatego pragnę was zachęcić, drogie dzieci, ponownie do modlitwy. Módlcie się bez przerwy. Tak chcę wam dać radość, którą Mnie obdarza Pan. Z owymi łaskami, drogie dzieci, pragnę, żeby wasze cierpienia były radością. Ja jestem waszą Matką i chcę wam pomóc. Dziękuję, że odpowiedzieliście na moje wezwanie. ”
Orędzie iz Medziugorje, 26. czerwiec 1986r.
„Drogie dzieci! Bóg pozwolił Mi stworzyć z Nim tę oazę pokoju. Chcę was wezwać, abyście ją chronili i aby ta oaza zawsze była czysta. Istnieją tacy, którzy swoim niedbalstwem niszczą pokój i modlitwę. Wzywam was na świadków, żebyście poprzez swoje życie pomogli w zachowaniu pokoju. Dziękuję, że odpowiedzieliście na moje wezwanie. ”
Orędzie iz Medziugorje, 3. lipiec 1986r.
„Drogie dzieci! Dzisiaj was wszystkich wzywam do modlitwy. Bez modlitwy, drogie dzieci, nie możecie odczuć ani Boga, ani Mnie, ani miłości, którą daję. Dlatego wzywam was, żebyście zaczynali i kończyli dzień modlitwą. Drogie dzieci, pragnę was prowadzić dzień po dniu jak najdalej w modlitwie, ale nie możecie wzrastać, o ile jej nie zachowacie. Wzywam was, drogie dzieci, żeby modlitwa zajmowała w was pierwsze miejsce. Dziękuję, że odpowiedzieliście na moje wezwanie. ”
Orędzie iz Medziugorje, 10. lipiec 1986r.
„Drogie dzieci! Dzisiaj was wzywam do świętości. Bez świętości nie możecie żyć. Dlatego miłością zwyciężycie każdy grzech i miłością pokonacie wszystkie trudności, które napotykacie. Drogie dzieci, proszę was, żebyście mieli w sobie miłość. Dziękuję, że odpowiedzieliście na moje wezwanie. ”
Orędzie iz Medziugorje, 17. lipiec 1986r.
„Drogie dzieci! Dzisiaj was wzywam, żebyście pomyśleli, dlaczego jestem tak długo z wami. Ja jestem Pośredniczką pomiędzy Bogiem a wami. Dlatego, drogie dzieci, pragnę was wezwać, żebyście z miłością przyjmowali to wszystko, czego Bóg od was żąda. Dlatego, drogie dzieci, w swej pokorze wypełniajcie wszystkie przesłania, które wam daję. Dziękuję, że odpowiedzieliście na moje wezwanie. ”
Orędzie iz Medziugorje, 24. lipiec 1986r.
„Drogie dzieci! Cieszę się z powodu was wszystkich, którzy jesteście w drodze do świętości i proszę was, pomóżcie swoim świadectwem tym, którzy nie potrafią żyć święcie. Dlatego, drogie dzieci, niechaj wasza rodzina będzie miejscem, gdzie się rodzi świętość. Pomóżcie wszystkim, żeby żyli w świętości, a przede wszystkim waszej własnej rodzinie. Dziękuję, że odpowiedzieliście na moje wezwanie. ”
Orędzie iz Medziugorje, 31. lipiec 1986r.
„Drogie dzieci! Nienawiść rodzi niezgodę i nie widzi nikogo i niczego. Wzywam was, byście zawsze przynosili pojednanie i pokój. Szczególnie, drogie dzieci, działajcie z miłością w miejscu, w którym żyjecie. Niechaj miłość będzie zawsze jedynym stosowanym przez was środkiem. Miłością skierujecie ku dobremu to wszystko, co szatan pragnie zniszczyć i opanować. Jedynie w ten sposób będziecie całkowicie moimi i ja będę mogła wam pomóc. Dziękuję, że odpowiedzieliście na moje wezwanie. ”
Orędzie iz Medziugorje, 7. sierpień 1986r.
„Drogie dzieci! Wiecie, że obiecałam wam oazę pokoju, a nie wiecie, że wokół oazy istnieje pustynia, na której czyha szatan i pragnie skusić każdego z was. Drogie dzieci, jedynie modlitwą możecie zwyciężyć wpływ szatana na każdym miejscu. Jestem z wami, lecz nie mogę pozbawić was waszej wolności. Dziękuję, że odpowiedzieliście na moje wezwanie. ”
Orędzie iz Medziugorje, 14. sierpień 1986r.
„Drogie dzieci! Pragnę, by wasza modlitwa była radością spotkania z Panem. Nie mogę was prowadzić, dopóki wy sami nie odczujecie radości w modlitwie. Pragnę was wprowadzać z dnia na dzień coraz głębiej w modlitwę, lecz nie chcę was zmuszać. Dziękuję, że odpowiedzieliście na moje wezwanie. ”
Orędzie iz Medziugorje, 21. sierpień 1986r.
„Drogie dzieci! Dziękuję wam za miłość, którą mi okazujecie. Wiecie, drogie dzieci, że kocham was bezmiernie i że dzień w dzień proszę Pana, by pomógł wam pojąć miłość, którą wam okazuję. Dlatego, drogie dzieci, módlcie się, módlcie się, módlcie się! Dziękuję, że odpowiedzieliście na moje wezwanie. ”
Orędzie iz Medziugorje, 28. sierpień 1986r.
„Drogie dzieci! Wzywam was, byście we wszystkim byli wzorem dla innych, szczególnie w modlitwie i w dawaniu świadectwa. Drogie dzieci, nie mogę bez was pomóc światu. Pragnę, byście we wszystkim współpracowali ze Mną, nawet w najdrobniejszych sprawach. Dlatego, drogie dzieci, pomóżcie mi, niech wasza modlitwa płynie z serca i niechaj wszyscy całkowicie oddadzą się Mnie, a w ten sposób będę mogła was uczyć i prowadzić po tej drodze, którą z wami rozpoczęłam. Dziękuję, że odpowiedzieliście na moje wezwanie. ”
Orędzie iz Medziugorje, 4. wrzesień 1986r.
„Drogie dzieci! I dzisiaj wzywam was do modlitwy i postu. Wiecie, drogie dzieci, że z waszą pomocą mogę uczynić wszystko i zmusić szatana, by nie kusił do zła i by oddalił się od tego miejsca. Szatan czyha, drogie dzieci, na każdego człowieka. Szczególnie pragnie w każdą codzienną sprawę wnieść niepokój u każdego z was. Dlatego też, drogie dzieci, wzywam was, by wasz dzień był jedynie modlitwą i oddaniem się całkowitym Bogu. Dziękuję, że odpowiedzieliście na moje wezwanie. ”
Orędzie iz Medziugorje, 11. wrzesień 1986r.
„Drogie dzieci! W tych dniach, podczas których wielbicie z radością krzyż, pragnę, by i dla was wasz krzyż był radością. Zwłaszcza, drogie dzieci, módlcie się, byście mogli przyjąć ból i cierpienie z miłością, jak uczynił to Jezus. Jedynie w ten sposób mogę z radością udzielić wam miłości i uzdrowienia, jeśli mi Jezus pozwoli. Dziękuję, że odpowiedzieliście na moje wezwanie. ”
Orędzie iz Medziugorje, 18. wrzesień 1986r.
„Drogie dzieci! Dziś także dziękuję wam za wszystko, co uczyniliście w tych dniach dla Mnie. Szczególnie, drogie dzieci, dziękuję w imię Jezusa za ofiary złożone w zeszłym tygodniu. Drogie dzieci, zapominacie, że pragnę z waszej strony ofiary, by wam pomóc i odpędzić od was szatana. Dlatego ponownie was wzywam, byście ze szczególną czcią wobec Boga składali Mu ofiary. Dziękuję, że odpowiedzieliście na moje wezwanie. ”
Orędzie iz Medziugorje, 25. wrzesień 1986r.
„Drogie dzieci! Wzywam was, byście swym pokojem pomogli innym przejrzeć, by zaczęli poszukiwać pokoju. Jesteście, drogie dzieci, pełni pokoju i nie możecie pojąć, co to jest niepokój. Dlatego wzywam was, byście modlitwą i własnym życiem pomogli zniszczyć w ludziach to wszystko, co jest złe i zdemaskować oszustwo, którym posługuje się szatan. Módlcie się, by prawda zapanowała we wszystkich sercach. Dziękuję, że odpowiedzieliście na moje wezwanie. ”
Orędzie iz Medziugorje, 2. październik 1986r.
„Drogie dzieci! I dzisiaj was wzywam, byście się modlili. Wy, drogie dzieci, nie możecie zrozumieć, jaka jest wartość modlitwy, póki sami nie powiecie: teraz jest czas modlitwy, teraz nie ma dla mnie nic ważniejszego, teraz nie jest dla mnie ważna żadna osoba oprócz Boga. Drogie dzieci, poświęćcie się modlitwie ze szczególną miłością, a Bóg będzie wam mógł odwzajemnić się łaskami. Dziękuję, że odpowiedzieliście na moje wezwanie. ”
Orędzie iz Medziugorje, 9. październik 1986r.
„Drogie dzieci! Wiecie, że pragnę was prowadzić drogą świętości, ale nie chcę was do tego zmuszać, abyście zostali świętymi na siłę. Pragnę, by każde z was swymi drobnymi wyrzeczeniami pomogło sobie i Mnie, abym mogła was doprowadzić do tego, byście z dnia na dzień byli bliżej świętości. Dlatego, drogie dzieci, nie chcę was zmuszać nawet do życia orędziami, zaś ten długi czas, podczas którego jestem z wami, niech będzie znakiem, że niezmiernie was kocham i pragnę, by każde z was z osobna zostało świętym. Dziękuję, że odpowiedzieliście na moje wezwanie. ”
Orędzie iz Medziugorje, 16. październik 1986r.
„Drogie dzieci! Także dzisiaj pragnę wam pokazać, jak bardzo was kocham, lecz żałuję, że nie mogę dopomóc każdemu z was, by pojął moją miłość. Dlatego, drogie dzieci, wzywam was do modlitwy i do całkowitego oddania się Bogu, gdyż szatan pragnie wami zawładnąć poprzez codzienne sprawy i chce w waszym życiu zająć naczelne miejsce. Dlatego, drogie dzieci, módlcie się nieustannie. Dziękuję, że odpowiedzieliście na moje wezwanie. ”
Orędzie iz Medziugorje, 23. październik 1986r.
„Drogie dzieci! Także dzisiaj wzywam was do modlitwy. Szczególnie wzywam was, drogie dzieci, do modlitwy o pokój. Bez waszych modlitw, drogie dzieci, nie mogę wam pomóc, by spełniło się posłanie, które Pan powierzył mi do przekazania wam. Dlatego, drogie dzieci, proście o to, byście w modlitwie znaleźli pokój, który Bóg wam zsyła. Dziękuję, że odpowiedzieliście na moje wezwanie. ”
Orędzie iz Medziugorje, 30. październik 1986r.
„Drogie dzieci! Także i dzisiaj pragnę was wezwać, byście z całą powagą przyjęli orędzia, które wam przekazuję i żyli nimi. Drogie dzieci, z waszego powodu przebywam tu tak długo, by pomóc wam w realizacji wszystkich orędzi, które wam przekazuję. Dlatego, drogie dzieci, z miłości do Mnie wprowadzajcie w życie wszystkie orędzia, które wam daję. Dziękuję, że odpowiedzieliście na moje wezwanie. ”
Orędzie iz Medziugorje, 6. listopad 1986r.
„Drogie dzieci! Dzisiaj pragnę wezwać was, byście codziennie modlili się za dusze w czyśćcu cierpiące. Każdej duszy potrzebna jest modlitwa i łaska, by dotarła do Boga i Bożej miłości. Poprzez to i wy, drogie dzieci, zyskujecie nowych sprzymierzeńców, którzy pomogą wam zrozumieć, że w życiu żadne sprawy nie powinny być dla was ważne, jedynie niebo jest tym, za czym należy tęsknić. Dlatego, drogie dzieci, módlcie się bezustannie, byście mogli pomóc i sobie i innym, którym modlitwa przyniesie radość. Dziękuję, że odpowiedzieliście na moje wezwanie. ”
Orędzie iz Medziugorje, 13. listopad 1986r.
„Drogie dzieci! Także dziś wzywam was, byście modlili się całym sercem i swoje życie z dnia na dzień odmieniali. Szczególnie wzywam was, byście swymi modlitwami i ofiarami rozpoczęli życie święte, bowiem pragnę, by każdy z was, który był przy tym źródle miłości, przyszedł do raju ze szczególnym darem, który mógłby mi ofiarować, a jest nim świętość. Dlatego, drogie dzieci, módlcie się i z dnia na dzień przemieniajcie swoje życie, abyście byli świętymi. Będę zawsze w pobliżu. Dziękuję, że odpowiedzieliście na moje wezwanie. ”
Orędzie iz Medziugorje, 20. listopad 1986r.
„Drogie dzieci! I dzisiaj wzywam was, byście ze szczególną miłością żyli i śledzili wszystkie orędzia, które wam daję. Drogie dzieci! Bóg nie chce was letnich i niezdecydowanych, ale całkowicie oddanych Mu. Wiecie, że was kocham i że spalam się z miłości do was. Dlatego, drogie dzieci, wy też zdecydujcie się na miłość, abyście się spalali i poznawali z dnia na dzień Bożą miłość. Drogie dzieci, zdecydujcie się na miłość jeszcze raz, aby zapanowała w was wszystkich, lecz nie miłość ludzka, tylko miłość Boża. Dziękuję, że odpowiedzieliście na moje wezwanie. ”
Orędzie iz Medziugorje, 27. listopad 1986r.
„Drogie dzieci! I dziś wzywam was, abyście swoje życie z miłością poświęcili Mnie, bym was mogła z miłością prowadzić. Kocham was, drogie dzieci, szczególną miłością i pragnę was wszystkich doprowadzić Bogu do nieba. Chcę, byście zrozumieli, że to życie trwa krótko w stosunku do tego w niebie. Dlatego, drogie dzieci, ponownie dzisiaj zdecydujcie się na Boga. Tylko w ten sposób mogę wam pokazać, jak jesteście mi drodzy i jak pragnę, byście się wszyscy zbawili i byli ze Mną w niebie. Dziękuję, że odpowiedzieliście na moje wezwanie. ”
Orędzie iz Medziugorje, 4. grudzień 1986r.
„Drogie dzieci! I dziś wzywam was, byście swoje serca przygotowali na te dni, w których Pan pragnie was szczególnie oczyścić ze wszystkich grzechów waszej przeszłości. Wy, drogie dzieci, nie możecie sami tego uczynić, dlatego jestem tu po to, by wam pomóc. Módlcie się, drogie dzieci! Tylko w ten sposób będziecie mogli poznać całe zło, jakie jest w was i oddać je Panu, aby Pan mógł oczyścić całkowicie wasze serca. Dlatego, drogie dzieci, módlcie się nieustannie i przygotowujcie serca w pokucie i poście. Dziękuję, że odpowiedzieliście na moje wezwanie. ”
Orędzie iz Medziugorje, 11. grudzień 1986r.
„Drogie dzieci! Zapraszam was w sposób szczególny w tym czasie do modlitwy, abyście byli w stanie żyć wydarzeniem radości, spotkaniem z Chrystusem, który się rodzi. Ja, drogie dzieci, pragnę, abyście przeżyli te dni tak, jak ja nimi żyję. Z radością pragnę prowadzić was i sprawić, byście czuli radość, w której chcę prowadzić każdego z was. Ale, drogie dzieci, módlcie się i oddajcie Mi się całkowicie. Dziękuję, że odpowiedzieliście na moje wezwanie. ”
Orędzie iz Medziugorje, 18. grudzień 1986r.
„Drogie dzieci! Dziś pragnę zaprosić was znowu do modlitwy. Kiedy modlicie się, jesteście piękniejsi jak kwiaty, które po śniegu ukazują swoje piękno i wszystkie kolory stają się delikatne. Tak również wy po modlitwie ujawniacie przed oczami Boga więcej tej piękności, która sprawia, że jesteście Mu drodzy. Dlatego, drogie dzieci, módlcie się i otwórzcie wnętrze Panu, aby On mógł uczynić z was piękny kwiat, harmonijny dla nieba. Dziękuję, że odpowiedzieliście na moje wezwanie. ”
Orędzie iz Medziugorje, 25. grudzień 1986r.
„Drogie dzieci! Również dzisiaj błogosławię Pana za to wszystko, co robi dla Mnie, a w sposób szczególny za dar, że mogę także dzisiaj być z wami. Drogie dzieci, w tych dniach Ojciec ofiarowuje szczególne łaski tym wszystkim, którzy otworzą swe serca. Błogosławię was i pragnę, abyście i wy również, drogie dzieci, rozpoznali łaski i wszystko pozostawili do dyspozycji Boga, aż Bóg będzie uwielbiony przez was. Ja śledzę uważnie wasze kroki! Dziękuję, że odpowiedzieliście na moje wezwanie. ” 
