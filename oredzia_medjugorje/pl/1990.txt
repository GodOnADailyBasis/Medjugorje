Orędzie iz Medziugorje, 25. styczeń 1990r.
„Drogie dzieci! Dzisiaj wzywam was, byście od nowa zdecydowali się na Boga i Boga wybrali przed wszystkim i ponad wszystko, aby On mógł czynić cuda w waszym życiu i żeby z dnia na dzień wasze życie stawało się radością z Nim. Dlatego, drogie dzieci, módlcie się i nie dopuśćcie, aby szatan działał w waszym życiu przez nieporozumienia, niezrozumienie i nieuznawanie jedni drugich. Módlcie się, żebyście pojęli wielkość i piękno daru życia. Dziękuję, że odpowiedzieliście na moje wezwanie. ”
Orędzie iz Medziugorje, 25. luty 1990r.
„Drogie dzieci! Wzywam was do oddania się Bogu. W tym czasie pragnę szczególnie, żebyście wyrzekli się rzeczy, do których jesteście przywiązani, a które szkodzą waszemu życiu duchowemu. Dlatego, moje kochane dzieci, zdecydujcie się w pełni na Boga i nie pozwólcie szatanowi wejść w wasze życie przez te rzeczy, które wam szkodą, a także waszemu życiu duchowemu. Moje kochane dzieci, Bóg ofiarowuje się wam w pełni, a możecie Go tylko w modlitwie odkryć i poznać, dlatego zdecydujcie się na modlitwę. Dziękuję, że odpowiedzieliście na moje wezwanie. ”
Orędzie iz Medziugorje, 25. marzec 1990r.
„Drogie dzieci! Jestem z wami i wtedy, gdy nie jesteście tego świadomi. Pragnę was obronić od wszystkiego, co wam szatan proponuje i przez co chce was zniszczyć. Jak nosiłam Jezusa w swoich ramionach, tak i was, drogie dzieci, pragnę ponieść ku świętości. Bóg pragnie was zbawić i ofiarowuje wam posłania przez ludzi, przyrodę i liczne rzeczy, które mogą wam tylko pomóc, abyście zrozumieli, że powinniście zmienić kierunek waszego życia. Dlatego, moje kochane dzieci, zrozumcie także wielkość daru, który Bóg wam daje przeze Mnie, że was ochraniam swoim płaszczem i prowadzę do radości życia. Dziękuję, że odpowiedzieliście na moje wezwanie. ”
Orędzie iz Medziugorje, 25. kwiecień 1990r.
„Drogie dzieci! Dzisiaj wzywam was, byście z powagą przyjęli orędzia, które wam daję i żyli według nich. Jestem z wami i pragnę, drogie dzieci, by każdy z was był jak najbliżej mego serca. Dlatego, moje kochane dzieci, módlcie się i szukajcie woli Bożej w waszym codziennym życiu. Pragnę, by każdy z was odkrył drogę świętości i wzrastał na niej do wieczności. Będę modlić się za was i wstawiać za wami przed Bogiem, żebyście zrozumieli wielkość tego daru, który Bóg Mi daje, że mogę być z wami. Dziękuję, że odpowiedzieliście na moje wezwanie. ”
Orędzie iz Medziugorje, 25. maj 1990r.
„Drogie dzieci! Wzywam was, abyście z powagą zdecydowali się przeżyć tę nowennę (przed Zesłaniem Ducha Świętego). Poświęćcie czas na modlitwę i ofiary. Jestem z wami i pragnę wam pomóc wzrastać w wyrzeczeniach i umartwieniach, abyście mogli pojąć piękno życia ludzi, którzy się Mnie oddali w szczególny sposób. Drogie dzieci, Bóg błogosławi was dzień po dniu i pragnie przemiany waszego życia. A więc módlcie się, byście mieli siłę zmienić swoje życie. Dziękuję, że odpowiedzieliście na moje wezwanie. ”
Orędzie iz Medziugorje, 25. czerwiec 1990r. - 9 rocznica objawień
„Drogie dzieci! Dzisiaj dziękuję wam za wszystkie ofiary i za wszystkie modlitwy. Błogosławię was swoim szczególnym macierzyńskim błogosławieństwem. Wzywam was, żebyście z dnia na dzień odkrywali w modlitwie Bożą wolę. Pragnę was wszystkich, drogie dzieci, wezwać do pełnego nawrócenia, żeby w waszych sercach była radość. Jestem szczęśliwa, że jesteście tu dzisiaj w tak wielkiej liczbie. Dziękuję, że odpowiedzieliście na moje wezwanie. ”
Orędzie iz Medziugorje, 25. lipiec 1990r.
„Drogie dzieci! Dzisiaj wzywam was do pokoju. Przybyłam tu jako Królowa Pokoju i chciałabym was ubogacić swoim macierzyńskim pokojem. Drogie dzieci, kocham was i wszystkich pragnę poprowadzić ku pokojowi, który daje tylko Bóg i ubogaca nim każde serce. Wzywam was, żebyście się stali nosicielami i świadkami mojego pokoju w tym niespokojnym świecie. Niech pokój zapanuje na całym świecie, który nie ma pokoju, a za nim tęskni. Błogosławię was swoim macierzyńskim błogosławieństwem. Dziękuję, że odpowiedzieliście na moje wezwanie. ”
Orędzie iz Medziugorje, 25. sierpień 1990r.
„Drogie dzieci! Dzisiaj pragnę was wezwać do poważnego potraktowania i wprowadzenia w życie orędzi, które wam daję. Wy wiecie, drogie dzieci, że jestem z wami i że pragnę prowadzić was do nieba tą drogą, która jest piękna i którą odkrywamy w modlitwie. Dlatego proszę was, moje Drogie dzieci, nie zapominajcie, że powinniście żyć w waszym codziennym życiu orędziami, które wam daję, żebyście mogli powiedzieć: "Oto ja przyjąłem orędzia i próbuję żyć według nich". Drogie dzieci, ja wstawiam się za wami u Ojca Niebieskiego. Dziękuję, że odpowiedzieliście na moje wezwanie. ”
Orędzie iz Medziugorje, 25. wrzesień 1990r.
„Drogie dzieci! Wzywam was do modlitwy sercem, aby wasza modlitwa była rozmową z Bogiem. Pragnę, by każdy z was poświęcił Bogu więcej czasu. Szatan jest silny i chce was zniszczyć i oszukać na wiele sposobów. Dlatego, moje Drogie dzieci, módlcie się co dzień, żeby wasze życie było dobrem dla was i dla tych wszystkich, których spotkacie. Jestem z wami i ochraniam was, choć szatan chce zniszczyć moje plany i przeszkodzić woli Ojca Niebieskiego, którą On tu pragnie urzeczywistnić. Dziękuję, że odpowiedzieliście na moje wezwanie. ”
Orędzie iz Medziugorje, 25. październik 1990r.
„Drogie dzieci! Dziś wzywam was do szczególnej modlitwy oraz składania ofiar i dobrych uczynków dla pokoju w świecie. Szatan jest mocny i ze wszystkich sił chce zniszczyć pokój pochodzący od Boga. Dlatego, drogie dzieci, módlcie się ze Mną w szczególny sposób o pokój. Jestem z wami, pragnę wam pomóc swoimi modlitwami i poprowadzić drogą pokoju. Daję wam matczyne błogosławieństwo. Nie zapominajcie żyć według orędzi pokoju. Dziękuję, że odpowiedzieliście na moje wezwanie. ”
Orędzie iz Medziugorje, 25. listopad 1990r.
„Drogie dzieci! Dzisiaj wzywam was, żebyście spełniali dzieła miłosierdzia z miłością i z powodu miłości do Mnie oraz waszych i moich braci i sióstr. Drogie dzieci, wszystko co czynicie dla innych róbcie z wielką radością i pokorą przed Bogiem. Jestem z wami i z dnia na dzień przekazuję wasze ofiary i modlitwy Bogu za zbawienie świata. Dziękuję, że odpowiedzieliście na moje wezwanie. ”
Orędzie iz Medziugorje, 25. grudzień 1990r.
„Drogie dzieci! Dziś wzywam was w szczególny sposób do modlitwy o pokój. Drogie dzieci, bez pokoju nie możecie przeżyć narodzenia małego Jezusa ani dziś, ani w waszym codziennym życiu. Dlatego proście Pana Pokoju, żeby was ochraniał swoim płaszczem i żeby wam pomógł zrozumieć wielkość i wagę pokoju w waszych sercach. Tak będziecie mogli szerzyć pokój z waszych serc na cały świat. Jestem z wami, wstawiam się za wami przed Bogiem. Módlcie się, ponieważ szatan chce zniszczyć moje plany pokoju. Pojednajcie się i pomóżcie waszym życiem, by pokój zapanował na całej ziemi. Dziękuję, że odpowiedzieliście na moje wezwanie. ” 
