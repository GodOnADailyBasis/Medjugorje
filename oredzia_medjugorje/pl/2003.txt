Orędzie iz Medziugorje, 25. styczeń 2003r.
„Drogie dzieci! Przez to orędzie ponownie wzywam was, abyście modlili się o pokój. Szczególnie teraz, gdy jest kryzys pokoju, bądźcie ludźmi, którzy się modlą i dają świadectwo pokoju. Dziatki, bądźcie pokojem w tym niespokojnym świecie. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. luty 2003r.
„Drogie dzieci! Również dzisiaj wyzwam was byście się modlili i pościli w intencji pokoju. Dziatki, tak jak już mówiłam i teraz wam powtarzam jedynie poprzez modlitwę i post można powstrzymać nawet wojny. Pokój jest drogocennym darem od Boga. Szukajcie, proście, a otrzymacie go. Mówcie o pokoju i nieście pokój w waszych sercach. Pielęgnujcie go niczym kwiat, który potrzebuje wody, delikatności i światła. Bądźcie tymi, którzy niosą pokój innym. Jestem z wami i oręduję za wami wszystkimi. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 18. marzec 2003r. - Coroczne objawienie Matki Bożej Mirjanie
Objawienie zaczęło się o 8:55 i trwało do 9:02. Matka Boża przekazała następujące orędzie:
„Drogie dzieci! W tym świętym czasie postu i modlitwy, szczególnie wzywam was do dokonania wyboru. Bóg dał wam wolną wolę, abyście wybrali życie albo śmierć. Sercem słuchajcie moich orędzi, abyście wiedzieli, co macie czynić i jak znaleźć drogę do życia. Dzieci moje, bez Boga nic nie możecie, nie zapominajcie o tym ani przez chwilę. Bo kimże jesteście i cóż zrobicie na ziemi jeżeli do niej ponownie traficie. Nie gniewajcie Boga, ale idźcie za mną ku życiu. Dziękuję, że tu jesteście. ”
Orędzie iz Medziugorje, 25. marzec 2003r.
„Drogie dzieci! Dzisiaj również wzywam was abyście modlili się o pokój. Dziatki, módlcie się sercem i nie traćcie nadziei, bo Bóg kocha swoje stworzenie. On poprzez moje objawienia pragnie was zbawić - każdego z osobna. Wzywam was na drogę świętości. Módlcie się, a w modlitwie jesteście otwarci na Bożą wolę i tak we wszystkim, co czynicie w was i poprzez was urzeczywistniacie plan Boży. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. kwiecień 2003r.
„Drogie dzieci! Również dzisiaj wzywam was, abyście otworzyli się na modlitwę. W okresie minionego Wielkiego Postu zrozumieliście jacy jesteście mali i jak mała jest wasza wiara. Dziatki, również dziś zdecydujcie się na Boga, aby On w was i poprzez was zmieniał serca ludzi, ale i wasze serca. Z radością noście Zmartwychwstałego Jezusa w tym niespokojnym świecie, który pragnie Boga i wszystkiego co Boże. Dziatki, jestem z wami i kocham was szczególną miłością. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. maj 2003r.
„Drogie dzieci! Również dziś wzywam was do modlitwy. Odnówcie modlitwę osobistą, a w szczególny sposób proście Ducha Świętego, aby pomógł wam modlić się sercem. Dziatki, oręduję za wami i wszystkich was wzywam do nawrócenia. Jeżeli się nawrócicie to wszyscy wokół was będą odnowieni, a modlitwa będzie dla nich radością. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. czerwiec 2003r.
„Drogie dzieci! Dziś również z wielką radością wzywam was do życia moimi orędziami. Jestem z wami i dziękuję wam, że wprowadziliście w życie to, o czym wam mówię. Wzywam was, abyście jeszcze bardziej odnowili moje orędzia z nowym entuzjazmem i radością. Niech modlitwa będzie waszą powszedniością. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. czerwiec 2003r. - Coroczne objawienie Matki Bożej Ivance
Objawienie trwało 10 minut, Ivanka miała je w swoim domu rodzinnym. W czasie objawienia obecna była tylko najbliższa rodzina: mąż i troje dzieci. Matka Boża przekazała następujące orędzie:
„Drogie dzieci, nie bójcie się, zawsze jestem z wami. Otwórzcie swoje serce, aby zagościły w nim miłość i pokój. Módlcie się o pokój, pokój, pokój. ”
Matka Boża była radosna i obszerniej opowiadała Ivance o swoim życiu.
Orędzie iz Medziugorje, 25. lipiec 2003r.
„Drogie dzieci! Również dziś wzywam was do modlitwy. Dziatki, módlcie się, aż modlitwa nie stanie się dla was radością. Tylko w ten sposób każdy z was odkryje pokój w sercu i wasza dusza będzie szczęśliwa. Będziecie odczuwać potrzebę, by innym dawać świadectwo miłości, którą odczuwacie w swoim sercu i życiu. Jestem z wami i oręduję za wami wszystkimi u Boga. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. sierpień 2003r.
„Drogie dzieci! I dziś wzywam was abyście dziękowali Bogu w waszym sercu za wszystkie łaski, które wam daje poprzez znaki i barwy w przyrodzie. Bóg pragnie was przybliżyć do siebie i zachęca was abyście oddali mu cześć i chwałę. Dlatego ponownie wzywam was, dziatki, módlcie się, módlcie się, módlcie się i nie zapomnijcie- ja jestem z wami. Oręduję przed Bogiem za każdym z was, dopóki wasza radość nie będzie w Nim pełna. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. wrzesień 2003r.
„Drogie dzieci! Również dzisiaj wzywam was, abyście przybliżyli się do mojego serca. Jedynie tak zrozumiecie dar mojej obecności tu - pośród was. Dziatki, pragnę was prowadzić do serca mojego Syna Jezusa. Ale wy się opieracie i nie chcecie otworzyć waszych serc na modlitwę. Dziatki, ponownie wzywam was, nie bądźcie głusi, ale zrozumcie moje wezwanie, które służy waszemu zbawieniu. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. październik 2003r.
„Drogie dzieci! Ponownie wzywam was, abyście powierzyli się memu sercu i sercu mego Syna Jezusa. Dziatki, pragnę was poprowadzić na drogę nawrócenia i świętości. Jedynie w ten sposób, poprzez was, możemy poprowadzić jak najwięcej dusz na drogę zbawienia. Dziatki, nie zwlekajcie, ale z całego serca powiedzcie: „Chcę pomóc Jezusowi i Maryi, aby jak najwięcej braci i sióstr poznało drogę świętości.” W ten sposób odczujecie zadowolenie z bycia przyjaciółmi Jezusa. Dziękuję, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. listopad 2003r.
„Drogie dzieci! Wzywam was, aby ten czas był dla was jeszcze mocniejszym bodźcem do modlitwy. Dziatki, w tym czasie módlcie się, aby Jezus narodził się we wszystkich sercach, szczególnie w tych, które Go nie znają. Bądźcie miłością, radością i pokojem w tym niespokojnym świecie. Jestem z wami i oręduję przed Bogiem za każdym z was. Dziękuję wam, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. grudzień 2003r.
„Drogie dzieci! Również dziś błogosławię was wszystkich z moim Synem Jezusem na ręku i niosę wam Tego, który jest Królem Pokoju, by dał wam swój pokój. Dziatki jestem z wami i kocham was wszystkich. Dziękuję wam, że odpowiedzieliście na moje wezwanie. ”

Rozważanie do orędzia
Orędzie iz Medziugorje, 25. grudzień 2003r. - Coroczne objawienie Matki Bożej Jakovowi
Objawienie zaczęło się o 15:15 i trwało 8 min. Matka Boża przekazała następujące orędzie:
„Drogie dzieci! Dziś, kiedy Jezus w szczególny sposób pragnie wam darować swój pokój, wzywam was byście modlili się o pokój w swoich sercach. Dzieci, bez pokoju w sercach nie możecie odczuć miłości i radości narodzenia Jezusa. Dlatego dziatki, dziś w szczególny sposób, otwórzcie swoje serca i zacznijcie się modlić. Jedynie poprzez modlitwę i całkowite oddanie wasze serce będzie wypełnione miłością i pokojem Jezusa. Błogosławię was moim matczynym błogosławieństwem. ” 
