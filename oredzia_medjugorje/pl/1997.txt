Orędzie iz Medziugorje, 25. styczeń 1997r.
„Drogie dzieci! Wzywam was, abyście rozmyślali o swojej przyszłości. Tworzycie nowy świat bez Boga, tylko własnymi siłami i dlatego jesteście niezadowoleni i bez radości w sercu. Ten czas jest moim czasem, więc dlatego, drogie dzieci, ponownie wzywam was do modlitwy. Kiedy odnajdziecie jedność z Bogiem, odczujecie głód Słowa Bożego, a wasze serca zaleje radość i gdziekolwiek byście byli świadczyć będziecie o Bożej miłości. Błogosławię was i powtarzam: jestem z wami, aby wam pomóc. Dziękuję, że odpowiedzieliście na moje wezwanie. ”
Orędzie iz Medziugorje, 25. luty 1997r.
„Drogie dzieci! Dziś wzywam was w szczególny sposób, abyście otworzyli się na Boga Stworzyciela i stali się aktywni. Wzywam was, drogie dzieci, abyście w tym czasie rozejrzeli się, komu jest potrzebna wasza pomoc duchowa lub materialna. Przez swój przykład, drogie dzieci, staniecie się przedłużeniem Bożego ramienia, którego ludzkość poszukuje. Tylko w ten sposób pojmiecie, że jesteście wezwani do świadczenia i do stawania się radosnymi nosicielami słowa Bożego i Jego miłości. Dziękuję, że odpowiedzieliście na moje wezwanie. ”
Orędzie iz Medziugorje, 18. marzec 1997r. - Coroczne objawienie Matki Bożej Mirjanie
Objawienie rozpoczęło się o 13:50 i trwało sześć minut. Matka Boża nie mówiła o tajemnicach i przekazała następujące orędzie:
„Drogie dzieci! Jak matka proszę was nie idźcie drogą, którą ruszyliście. To jest droga bez miłości do bliźniego i do mojego Syna. Na tej drodze znajdziecie jedynie zatwardziałość i pustkę serca, a nie pokój którego pragniecie. Prawdziwy pokój będzie miał jedynie ten, kto w swoim bliźnim dostrzega i kocha mojego Syna. U kogo w sercu króluje jedynie mój Syn ten wie co znaczy pokój i spokój. Dziękuję, że odpowiedzieliście na moje wezwanie. ”
Orędzie iz Medziugorje, 25. marzec 1997r.
„Drogie dzieci! Dziś wzywam was w szczególny sposób, abyście wzięli krzyż w ręce i rozpamiętywali rany Jezusa. Proście Jezusa, aby uzdrowił wasze rany, których doznaliście, drogie dzieci, w ciągu waszego życia z powodu własnych grzechów lub grzechów waszych rodziców. Tylko w ten sposób, drogie dzieci, pojmiecie, że światu jest potrzebne uzdrowienie wiary w Boga Stworzyciela. Rozmyślając nad męką i śmiercią Jezusa na krzyżu zrozumiecie, że tylko przez modlitwę wy również możecie stać się prawdziwymi apostołami wiary, gdy w prostocie i na modlitwie przeżywać będziecie wiarę, która jest darem. Dziękuję, że odpowiedzieliście na moje wezwanie. ”
Orędzie iz Medziugorje, 25. kwiecień 1997r.
„Drogie dzieci! Dzisiaj wzywam was, aby wasze życie było powiązane z Bogiem - Stwórcą, gdyż tylko wtedy nabierze ono sensu i zrozumiecie, że Bóg jest miłością. Bóg posyła Mnie do was z miłości, abym pomogła wam pojąć, że bez Niego nie ma ani przyszłości, ani radości, a przede wszystkim nie ma zbawienia wiecznego. Drogie dzieci, wzywam was, abyście porzucili grzech i modlili się nieustannie i przez modlitwę rozpoznali sens swojego życia. Bóg udziela się temu, kto Go poszukuje. Dziękuję, że odpowiedzieliście na moje wezwanie. ”
Orędzie iz Medziugorje, 25. maj 1997r.
„Drogie dzieci! Dziś wzywam was, abyście wysławiali Boga i aby imię Boże było święte w waszych sercach i w waszym życiu. Drogie dzieci, gdy jesteście w świętości Bożej, Bóg jest z wami i obdarza was pokojem i radością, które od Niego pochodzą - tylko przez modlitwę. Dlatego, drogie dzieci, odnówcie modlitwę w swoich rodzinach, a wasze serca będą wysławiać święte imię Boże i niebo zapanuje w waszych sercach. Jestem blisko was i wstawiam się za wami przed Bogiem. Dziękuje, ze odpowiedzieliście na moje wezwanie. ”
Orędzie iz Medziugorje, 25. czerwiec 1997r.
„Drogie dzieci! Dzisiaj w szczególny sposób jestem z Wami i przekazuję Wam swe matczyne błogosławieństwo pokoju. Modlę się i oręduję za Wami przed Bogiem byście pojęły, że każde z Was jest zwiastunem pokoju. Nie możecie zaznać pokoju, jeżeli Wasze serce nie trwa w pokoju Bożym. Dlatego, drogie dzieci, módlcie się, módlcie się, módlcie się, gdyż modlitwa stanowi fundament Waszego pokoju. Otwórzcie swe serca i dajcie Bogu czas, by stał się On Waszym przyjacielem. Gdy zawrzecie prawdziwą przyjaźń z Bogiem, żadna burza jej nie zniszczy. Dziękuję, że odpowiedzieliście na moje wezwanie. ”
Orędzie iz Medziugorje, 25. czerwiec 1997r. - Coroczne objawienie Matki Bożej Ivance
Objawienie trwające sześć minut Ivanka miała w domu rodzinnym. Po objawieniu Ivanka powiedziała: "Matka Boża mówiła mi o piątej tajemnicy oraz przekazała następujące orędzie: "
„Drogie dzieci, módlcie się sercem byście umiały przebaczać i aby wam przebaczono. Dziękuję Wam za modlitwy i za miłość, którą mi darujecie. ”
Orędzie iz Medziugorje, 25. lipiec 1997r.
„Drogie dzieci! Dzisiaj wzywam Was, byście odpowiedziały na moje wezwanie do modlitwy. Pragnę, drogie dzieci, byście w tym czasie, znalazły kącik na modlitwę osobistą. Pragnę Was prowadzić w kierunku modlitwy sercem. Jedynie w ten sposób pojmiecie, że Wasze życie bez modlitwy jest puste. Odkryjecie sens życia, gdy odkryjecie Boga poprzez modlitwę. Dlatego, dziatki, otwórzcie drzwi swojego serca, zrozumiecie, że modlitwa jest radością, bez której nie możecie żyć. Dziękuję, że odpowiedzieliście na moje wezwanie. ”
Orędzie iz Medziugorje, 25. sierpień 1997r.
„Drogie dzieci! Bóg daje mi ten czas jako dar dla Was, abym mogła Was pouczać i prowadzić drogą zbawienia. Teraz, drogie dzieci nie pojmujecie tej łaski, ale szybko nadejdzie czas, kiedy będzie Wam żal tych orędzi. Dlatego, dziatki, żyjcie wszystkimi słowami, które dawałam Wam w tym czasie łaski i odnówcie modlitwę, dopóki modlitwa nie stanie się dla Was radością. Szczególnie wzywam wszystkich, którzy poświęcili się mojemu Niepokalanemu Sercu, aby stali się przykładem dla innych. Wzywam wszystkich kapłanów, zakonników i zakonnice, aby modlili się na różańcu i uczyli innych modlić się. Różaniec, dziatki jest mi szczególnie drogi. Poprzez różaniec otworzycie mi swoje serce i mogę Wam pomóc. Dziękuję, że odpowiedzieliście na moje wezwanie. ”
Orędzie iz Medziugorje, 25. wrzesień 1997r.
„Drogie dzieci, Dzisiaj wzywam was, abyście zrozumieli, że bez miłości nie możecie zrozumieć, że Bóg musi być na pierwszym miejscu w waszym życiu. Dlatego, dziatki, wzywam was wszystkich do miłowania, ale nie miłością ludzką, lecz miłością Bożą. W ten sposób wasze życie będzie piękniejsze, bezinteresowne. Zrozumiecie, że Bóg daje się wam z miłości w sposób bardzo prosty. Dziatki, tak zrozumiecie, moje słowa, które wam daje z miłością; módlcie się, módlcie się, módlcie się i będziecie zdolni przyjąć innych z miłością i wybaczyć całe zło, które wam wyrządzono. Odpowiedzcie modlitwą; modlitwa jest owocem miłości do Boga Stworzyciela. Dziękuję, że odpowiedzieliście na moje wezwanie. ”
Orędzie iz Medziugorje, 25. październik 1997r.
„Drogie dzieci, Również dzisiaj jestem z wami i wzywam was wszystkich, abyście odnowili się żyjąc moimi orędziami. Dziatki, niech modlitwa będzie dla was życiem i bądźcie przykładem dla innych. Dziatki, pragnę abyście stali się nieśli pokój i radość Bożą dzisiejszemu niespokojnemu światu. Dlatego, dziatki - módlcie się, módlcie się, módlcie się! Jestem z wami i błogosławię was swoim macierzyńskim pokojem. Dziękuję, że odpowiedzieliście na moje wezwanie. ”
Orędzie iz Medziugorje, 25. listopad 1997r.
„Drogie dzieci! Dzisiaj wzywam was, abyście zrozumiały swe chrześcijańskie powołanie. Dziatki, prowadziłam was i prowadzę w tym czasie łaski, byście stały się świadome swego chrześcijańskiego powołania. Święci męczennicy umierali dając świadectwo: Jestem chrześcijaninem i kocham Boga ponad wszystko! Dziatki, również dzisiaj wzywam was, byście się radowały i były radosnymi chrześcijanami; odpowiedzialni i świadomi, że Bóg was wezwał, byście w szczególny sposób były radośnie wyciągniętymi rękoma wobec tych, którzy nie wierzą i aby przykład waszego życia dał im wiarę i miłość do Boga. Dlatego módlcie się, módlcie się, módlcie się, aby wasze serce się otworzyło i było wrażliwe na słowo Boże. Dziękuję wam, że odpowiedziałyście na moje wezwanie. ”
Orędzie iz Medziugorje, 25. grudzień 1997r.
„Drogie dzieci! Dzisiaj również raduję się z wami i wzywam do dobra. Pragnę, by każdy z was rozważał, niósł pokój w swoim sercu i powiedział: Ja chcę postawić Boga w swoim życiu na pierwszym miejscu! W ten sposób, każdy z was dziatki, stanie się święty. Mówcie, dziatki każdemu: Ja chcę dla ciebie dobra, a odwzajemni ci dobrym i dobro dziatki zamieszka w sercu każdego człowieka. Ja, dziś wieczorem, dziatki przynoszę wam dobro mego Syna, który oddał życie, aby was zbawić. Dlatego, dziatki, radujcie się i wyciągnijcie rękę do Jezusa, który jest samym dobrem. Dziękuję, że odpowiedzieliście na moje wezwanie. ” 
