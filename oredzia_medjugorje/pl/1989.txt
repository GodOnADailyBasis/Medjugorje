Orędzie iz Medziugorje, 25. styczeń 1989r.
„Drogie dzieci! Dziś wzywam was na drogę świętości. Módlcie się, abyście pojęli piękno i wielkość tej drogi, na której Bóg objawia się wam w szczególny sposób. Módlcie się, byście mogli być otwarci na wszystko, co Bóg czyni za waszym pośrednictwem i byście umieli w waszym życiu dziękować Mu i radować się ze wszystkiego, co czyni poprzez każdego z was. Błogosławię was. Dziękuję, że odpowiedzieliście na moje wezwanie. ”
Orędzie iz Medziugorje, 25. luty 1989r.
„Drogie dzieci! Dziś wzywam was do modlitwy sercem. Przez ten okres łask pragnę, by każde z was złączyło się z Jezusem, a bez nieustannej modlitwy nie możecie odczuć piękna i wielkości łask, które Bóg wam chce dać. Dlatego, dzieci, przez cały czas napełniajcie wasze serca nawet najmniejszymi modlitwami. Jestem z wami i nieustannie czuwam nad każdym sercem, które Mnie się oddaje. Dziękuję, że odpowiedzieliście na moje wezwanie. ”
Orędzie iz Medziugorje, 25. marzec 1989r.
„Drogie dzieci! Wzywam was do całkowitego oddania się Bogu. Wzywam was do wielkiej radości i pokoju, które tylko Bóg daje. Jestem z wami i wstawiam się codziennie za wami przed Bogiem. Proszę was dzieci, abyście Mi byli posłuszni i żyli orędziami, które wam przekazuję. Już od lat jesteście wzywani do świętości, a pozostajecie jeszcze daleko. Błogosławię was. Dziękuję, że odpowiedzieliście na moje wezwanie. ”
Orędzie iz Medziugorje, 25. kwiecień 1989r.
„Drogie dzieci! Wzywam was do całkowitego oddania się Bogu. Wszystko co posiadacie niech będzie w rękach Boga. Tylko w ten sposób będziecie mieć w sercu radość. Dzieci, radujcie się tym, co posiadacie. Dziękujcie Bogu, bo to wszystko jest darem Bożym dla was. W ten sposób będziecie mogli dziękować za wszystko i odkrywać Boga we wszystkim, nawet w najmniejszym kwiatku. Odkryjcie wielką radość. Odkryjcie Boga. Dziękuję, że odpowiedzieliście na moje wezwanie. ”
Orędzie iz Medziugorje, 25. maj 1989r.
„Drogie dzieci! Wzywam was do otwarcia się na Boga. Popatrzcie, jak otwiera się przyroda, dając życie i owoce. Tak i ja wzywam was do życia z Bogiem i pełnego oddania się Jemu. Dzieci, jestem z wami! Nieustająco pragnę was wprowadzać w radość życia. Pragnę, aby każdy z was odkrył radość i miłość, które pochodzą tylko od Boga i które tylko On może dać. Bóg nie pragnie od was niczego poza oddaniem. Dlatego, moje dzieci, zdecydujcie się poważnie na Boga, bowiem wszystko inne jest przemijające. Tylko Bóg nie przemija. Módlcie się, byście mogli odkryć wielkość i radość życia, którą On wam daje. Dziękuję, że odpowiedzieliście na moje wezwanie. ”
Orędzie iz Medziugorje, 25. czerwiec 1989r. - 8 rocznica objawień
„Drogie dzieci! Dziś wzywam was wszystkich, byście żyli orędziami, które dawałam wam przez minionych osiem lat. Ten czas jest czasem łaski i pragnę, moje dzieci, by łaska Boża była wielka dla każdego z was. Błogosławię was i kocham szczególną miłością. Dziękuję, że odpowiedzieliście na moje wezwanie. ”
Orędzie iz Medziugorje, 25. lipiec 1989r.
„Drogie dzieci! Zapraszam was dzisiaj do odnowy serca. Otwórzcie się na Boga i przekażcie Mu wszystkie wasze trudności i krzyże, aby Bóg przemienił wszystko w radość. Moje Drogie dzieci, nie możecie otworzyć się na Boga, jeżeli się nie modlicie. Dlatego zdecydujcie się od dzisiaj przeznaczyć pewien czas w ciągu dnia tylko na spotkanie z Bogiem w ciszy. Wtedy będziecie mogli z Bogiem poświadczyć moją obecność tutaj. Drogie dzieci, nie chcę was zmuszać, lecz dajcie Bogu dobrowolnie wasz czas jako dzieci Boże. Dziękuję, że odpowiedzieliście na moje wezwanie. ”
Orędzie iz Medziugorje, 25. sierpień 1989r.
„Drogie dzieci! Wzywam was do modlitwy. Przez modlitwę, drogie dzieci, zdobędziecie radość i pokój. Przez modlitwę będziecie bogatsi w łaskę Bożą. Dlatego, moje Drogie dzieci, niech modlitwa będzie życiem dla każdego z was. Szczególnie wzywam was, byście się modlili za tych wszystkich, którzy są daleko od Boga, żeby się nawrócili. Wtedy wasze serca staną się bogatsze, ponieważ Bóg będzie władał sercami wszystkich ludzi. Dlatego, drogie dzieci, módlcie się, módlcie się, módlcie się! Niech modlitwa zapanuje w całym świecie! Dziękuję, że odpowiedzieliście na moje wezwanie. ”
Orędzie iz Medziugorje, 25. wrzesień 1989r.
„Drogie dzieci! Dzisiaj wzywam was, żebyście dziękowali Bogu za wszystkie dary, które odkrywaliście w ciągu waszego życia i za najmniejszy dar, który odczuliście. Ja dziękuję z wami i pragnę, żebyście odczuli radość daru i żeby Bóg był wszystkim dla każdego z was. A wówczas, moje dzieci, będziecie mogli nieustannie wzrastać na drodze świętości. Dziękuję, ze odpowiedzieliście na moje wezwanie. ”
Orędzie iz Medziugorje, 25. październik 1989r.
„Drogie dzieci! I dzisiaj wzywam was do modlitwy. Ja ciągle was wzywam, a wy jesteście jeszcze tak daleko. Dlatego zdecydujcie się od dzisiaj z powagą poświęcić czas Bogu. Jestem z wami i pragnę nauczyć was modlić się sercem. W modlitwie sercem spotkacie Boga. Dlatego, drogie dzieci, módlcie się, módlcie się, módlcie się! Dziękuję, że odpowiedzieliście na moje wezwanie. ”
Orędzie iz Medziugorje, 25. listopad 1989r.
„Drogie dzieci! Wzywam was latami przez te orędzia, które wam daję. Moje Drogie dzieci, przez orędzia chcę uczynić przepiękną mozaikę w waszych sercach, tak abym mogła każdego z was jak oryginalny obraz Bogu ofiarować. Dlatego, moje Drogie dzieci, pragnę, by wasze decyzje przed Bogiem były wolne, ponieważ On dał wam wolność. Dlatego módlcie się, byście się zdecydowali tylko na Boga, bez jakiegokolwiek szatańskiego wpływu. Modlę się za was do Boga i pragnę waszego oddania się Jemu. Dziękuję, że odpowiedzieliście na moje wezwanie. ”
Orędzie iz Medziugorje, 25. grudzień 1989r.
„Drogie dzieci! Dziś błogosławię was szczególnie moim macierzyńskim błogosławieństwem i wstawiam się za wami przed Bogiem, aby dał wam dar nawrócenia serca. Latami wzywałam was i zachęcałam do głębokiego życia duchowego w prostocie, a wy jesteście tacy zimni. Dlatego, moje Drogie dzieci, przyjmijcie z powagą orędzia i żyjcie według nich, aby wasza dusza nie była smutna, kiedy nie będę więcej z wami i kiedy nie będę was nadal prowadzić jak dzieci niepewne w swoich pierwszych krokach. Dlatego, moje dzieci, czytajcie każdego dnia orędzia, które wam dałam i przetwarzajcie je w życie. Kocham was i dlatego wszystkich was wzywam na drogę zbawienia z Bogiem. Dziękuję, że odpowiedzieliście na moje wezwanie. ” 
