Orędzie iz Medziugorje, 25. styczeń 2000r.
„Drogie dzieci! Dziatki, wzywam was do nieustannej modlitwy. Jeżeli się modlicie jesteście bliżsi Bogu i On poprowadzi was drogą pokoju i zbawienia. Dlatego dzisiaj, wzywam was, byście dawali pokój innym ludziom. Jedynie w Bogu jest prawdziwy pokój. Otwórzcie swoje serca i stańcie się ludźmi dającymi pokój, a ludzie w was i poprzez was odkryj pokój. I tak będziecie dawać świadectwo o Bożym pokoju i miłości, które On wam daje. Dziękuję, że odpowiedzieliście na moje wezwanie. ”
Orędzie iz Medziugorje, 25. luty 2000r.
„Drogie dzieci! Przebudźcie się ze snu niewiary i grzechu, gdy to jest czas łaski, który daje wam Bóg. Wykorzystajcie ten czas i proście Boga o łaskę uzdrowienia swego serca, byście sercem patrzyli na Boga i człowieka. W szczególny sposób módlcie się za tych, którzy nie poznali miłości Bożej i swoim życiem dajcie świadectwo, tak by również oni poznali Boga i Jego nieskończoną miłość. Dziękuję, że odpowiedzieliście na moje wezwanie. ”
Orędzie iz Medziugorje, 18. marzec 2000r. - Coroczne objawienie Matki Bożej Mirjanie
Objawienie trwało około 5 minut, a rozpoczęło o się o 9:55. Matka Boża modliła się nad wszystkimi i wszystkich błogosławiła. Mirjana w szcze gólny sposób poleciła wszystkich chorych. Tym razem Matka Boża nic nie mówiła o tajemnicach.
„Drogie dzieci! Nie poszukujcie daremnie pokoju i szczęścia w niewłaściwych miejscach i w niewłaściwych rzeczach. Nie pozwólcie, kochając próżność, by wasze serca były zatwardziałe. Wzywajcie imienia mego Syna. Przyjmijcie Go do serca. Jedynie w imieniu mego Syna zaznacie w sercu prawdziwego szczęścia i prawdziwego pokoju. Tylko tak poznacie miłość Bożą i będziecie przekazywać ją dalej. Wzywam was, abyście byli moimi apostołami. ”
Orędzie iz Medziugorje, 25. marzec 2000r.
„Drogie dzieci! Wykorzystajcie ten czas, bo jest to czas łaski. Jestem z wami i oręduję u Boga za każdym z was, aby wasze serce otworzyło się na Boga i na łaskę Bożą. Dziatki, módlcie się nieustannie, a modlitwa stanie się dla was radością. Dziękuję, że odpowiedzieliście na moje wezwanie. ”
Orędzie iz Medziugorje, 25. kwiecień 2000r.
„Drogie dzieci! Również i dziś wzywam was do nawrócenia. Zbyt wiele zajmujecie się sprawami materialnymi, a niewiele duchowymi. Otwórzcie swoje serca i od nowa więcej pracujcie nad osobistym nawróceniem. Codziennie zdecydujcie się poświęcić czas Bogu i modlitwie, aż modlitwa stanie się dla was radosnym spotkaniem z Bogiem. Jedynie tak wasze życie będzie miało sens i z radością będziecie myśleć o życiu wiecznym. Dziękuję, że odpowiedzieliście na moje wezwanie. ”
Orędzie iz Medziugorje, 25. maj 2000r.
„Drogie dzieci! Raduję się z wami i w tym czasie łaski wzywam was do odnowy ducha. Dziatki, módlcie się, by Duch Święty zamieszkał w was w pełni, tak byście mogli w radości dawać Świadectwo wszystkim, którzy są daleko od wiary. Dziatki, szczególnie módlcie się o dary Ducha Świętego, abyście każdego dnia i w każdej sytuacji w duchu miłości byli bliżej brata - człowieka i byście w mądrości pokonywali wszelkie trudności. Jestem z wami i oręduję za wami przed Jezusem. Dziękuję, że odpowiedzieliście na moje wezwanie. ”
Orędzie iz Medziugorje, 25. czerwiec 2000r. - XIX. Rocznica Objawień
„Drogie dzieci! Dziś wzywam was do modlitwy. Kto się modli nie boji się przyszłości. Dziatki, nie zapomnijcie: jestem z wami i wszystkich was kocham. Dziękuję, że odpowiedzieliście na moje wezwanie. ”
Orędzie iz Medziugorje, 25. czerwiec 2000r. - Coroczne objawienie Matki Bożej Ivance
Objawienie trwało około siedem minut. Ivanka przeżyła je wraz ze swoją najbliższą rodziną (mąż i troje dzieci). Matka Boża przekazała jej następujące orędzie:
„Drogie dzieci! Przedstawiłam się jako Królowa Pokoju. Ponownie wzywam was do pokoju, postu i modlitwy. Odnówcie modlitwę rodzinną i przyjmijcie moje błogosławieństwo. ”
Ivanka powiedziała, że Matka Boża była radosna i mówiła o szóstej tajemnicy.
Orędzie iz Medziugorje, 25. lipiec 2000r.
„Drogie dzieci! Nie zapominajcie, że tutaj na ziemi jesteście na drodze do wieczności i że wasz dom jest w niebie. Dlatego, dziatki, bądźcie otwarci na Bożą miłość i porzućcie egoizm i grzech. Niech wasza radość będzie tylko w odkrywaniu Boga w codziennej modlitwie. Dlatego wykorzystajcie ten czas i módlcie się, módlcie się, módlcie się, a Bóg jest blisko was w modlitwie i poprzez modlitwę. Dziękuję, że odpowiedzieliście na moje wezwanie. ”
Orędzie iz Medziugorje, 25. sierpień 2000r.
„Drogie dzieci! Pragnę podzielić się z wami swoją radością. W Niepokalanym Sercu odczuwam, że jest wielu ludzi, którzy się do mnie przybliżyli i w szczególny sposób - modląc i nawracając się niosą w swoich sercach zwycięstwo mego Niepokalanego Serca. Pragnę wam podziękować i zachęcić was, abyście z miłością i mocą Ducha Świętego jeszcze więcej czynili dla Boga i Jego Królestwa. Jestem z wami i błogosławię was macierzyńskim błogosławieństwem. Dziękuję, że odpowiedzieliście na moje wezwanie. Dziękuję, ze odpowiedzieliście na moje wezwanie. ”
Orędzie iz Medziugorje, 25. wrzesień 2000r.
„Drogie dzieci! Dziś wzywam was, abyście otwarli się na modlitwę. Niech modlitwa stanie się dla was radością. Odnówcie modlitwę w swoich rodzinach i zakładajcie grupy modlitewne, bo w ten sposób przeżyjecie radość i wspólnotę na modlitwie. Wszyscy, którzy się modlą i są członkami grup modlitewnych mają serca otwarte na wolę Bożą i radośnie dają świadectwo o Bożej miłości. Jestem z wami i wszystkich was noszę w swoim sercu oraz błogosławię was swoim matczynym błogosławieństwem. Dziękuję, że odpowiedzieliście na moje wezwanie. ”
Orędzie iz Medziugorje, 25. październik 2000r.
„Drogie dzieci! Dzisiaj pragnę otworzyć dla was moje matczyne serce i wezwać was wszystkich byście się modlili w moich intencjach. Pragnę wraz z wami odnowić modlitwę i wezwać was do postu, który chcę ofiarować swojemu Synowi Jezusowi na przyjście nowych czasów, czasu wiosny. W Roku Jubileuszowym wiele serc otworzyło się na mnie i Kościół odnawia się w Duchu. Raduję się z wami i dziękuję Bogu za ten dar, a was dziatki wzywam: módlcie się, módlcie się, módlcie się aż modlitwa stanie się dla was radością. Dziękuję, że odpowiedzieliście na moje wezwanie. ”
Orędzie iz Medziugorje, 25. listopad 2000r.
„Drogie dzieci! Dziś kiedy niebo w szczególny sposób jest blisko, wzywam was do modlitwy, abyście poprzez modlitwę umieścili Boga na pierwszym miejscu. Dziatki, dzisiaj jestem blisko was i błogosławię każdego z was swoim matczynym błogosławieństwem, abyście mieli siłę i miłość dla wszystkich ludzi, których spotkacie w ciągu waszego ziemskiego życia i byście mogli dawać Bożą miłość. Raduję się z wami i pragnę wam powiedzieć, że wasz brat Slavko narodził się w niebie i oręduje za wami. Dziękuję, że odpowiedzieliście na moje wezwanie. ”
Orędzie iz Medziugorje, 25. grudzień 2000r.
„Drogie dzieci! Dziś, gdy Bóg pozwolił mi, że mogę być z Wami z małym Jezusem na ręku, raduję się z wami i chwalę Boga za wszystko, co uczynił w tym roku Jubileuszowym. Szczególnie dziękuję Bogu za wszystkie powołania, za tych, którzy w pełni powiedzieli Bogu - TAK. Wszystkich was błogosławię moim błogosławieństwem i błogosławieństwem nowonarodzonego Jezusa. Modlę się za was wszystkich, by radość zrodziła się w waszych sercach; tak byście w radości i wy nosili radość, która dziś jest we mnie. W tym Dziecięciu niosę wam Zbawiciela waszych serc i tego, który wzywa was do świętości życia. Dziękuję, że odpowiedzieliście na moje wezwanie ”
Orędzie iz Medziugorje, 25. grudzień 2000r. - Coroczne objawienie Matki Bożej Jakovowi
Objawienie rozpoczęło się o 15:20 i trwało 10 minut. Matka Boża była radosna z Dzieciątkiem Jezus na ręku. Wszystkich błogosławiła i przekazała orędzie:
„Drogie dzieci! Dzisiaj, kiedy narodził się Jezus i przez swoje narodzenie przyniósł niezmierną radość, miłość i pokój; w szczególny sposób wzywam was, abyście powiedzieli swoje TAK Jezusowi. Otwórzcie wasze serca, by Jezus wszedł do nich i zamieszkał w nich i zaczął działać poprzez was. Tylko tak będziecie mogli zrozumieć prawdziwe piękno Bożej miłości, radości i pokoju. Drogie dzieci, radujcie się narodzeniem Jezusa i módlcie się za te serca, które nie otworzyły się na Jezusa, by Jezus mógł wejść również do każdego takiego serca, zacząć działać poprzez te serca, aby każdy człowiek był przykładem prawdziwego człowieka, poprzez którego działa Bóg. ” 
