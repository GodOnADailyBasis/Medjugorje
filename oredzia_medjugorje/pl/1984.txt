Orędzie iz Medziugorje, 1. marzec 1984r.
„Drogie dzieci! Wybrałam tę parafię w sposób szczególny i pragnę ją prowadzić. Zachowuję ją w miłości i pragnę, by wszyscy należeli do mnie. Dziękuję wam za to, żeście odpowiedzieli mi dzisiejszego wieczoru. Pragnę, byście zawsze byli w coraz większej liczbie ze mną i moim Synem. W każdy czwartek będę przekazywać specjalne posłanie dla was. ”
Orędzie iz Medziugorje, 8. marzec 1984r.
„Dziękuję wam, że odpowiedzieliście na moje wezwanie! Dzieci drogie, nawracajcie się najpierw wy w parafii. To moje następne pragnienie. Wtedy będą mogli nawrócić się ci, którzy będą tutaj przybywać. ”
Orędzie iz Medziugorje, 15. marzec 1984r.
„I dzisiaj wieczorem jestem wam, drogie dzieci, w sposób szczególny wdzięczna, że tu jesteście. Czcijcie bezustannie Najświętszy Sakrament Ołtarza. Ja jestem zawsze obecna, kiedy wierzący oddają Mu cześć. Wtedy otrzymują łaski wyjątkowe. ”
Orędzie iz Medziugorje, 22. marzec 1984r.
„Drogie dzieci! Dzisiaj wieczorem wzywam was szczególnie, byście czcili w czasie Wielkiego Postu rany mego Syna, które otrzymał poprzez grzechy tej parafii. Przyłączcie się do moich modlitw za parafię, by męki Jego były mniej dojmujące. Dziękuję, żeście odpowiedzieli na moje wezwanie." Postarajcie się przychodzić w coraz większej liczbie. ”
Orędzie iz Medziugorje, 29. marzec 1984r.
„Drogie dzieci! W sposób szczególny pragnę dziś wieczorem wezwać was do wytrwałości w pokusach. Rozważcie, jak Wszechmocny dzień w dzień cierpi z powodu waszych grzechów. A jeśli będą cierpienia, złóżcie je jako ofiarę Bogu. Dziękuję, że odpowiedzieliście na moje wezwanie. ”
Orędzie iz Medziugorje, 5. kwiecień 1984r.
„Drogie dzieci! Dziś wieczorem proszę was specjalnie o to, byście czcili Serce mego Syna Jezusa. Ofiarujcie zadośćuczynienie za rany zadane Sercu mego Syna. To Serce zostało zranione grzechami wszelkiego rodzaju. Dziękuję wam, że przybyliście i dziś. ”
Orędzie iz Medziugorje, 12. kwiecień 1984r.
„Drogie dzieci! Dziś was proszę, byście skończyli z obmową i modlili się o jedność parafii, gdyż Ja i mój Syn mamy specjalny plan związany z tą parafią. Dziękuję, że odpowiedzieliście na moje wezwanie. ”
Orędzie iz Medziugorje, 19. kwiecień 1984r.
„Drogie dzieci: Zjednoczcie się ze Mną. Módlcie się, módlcie się, módlcie się!!! ”
Orędzie iz Medziugorje, 26. kwiecień 1984r.
Pani nie przekazała żadnego przesłania.
Orędzie iz Medziugorje, 30. kwiecień 1984r.
Widząca Marija zapytała Panią: "Droga Pani, dlaczego mi nie dałaś w czwartek przesłania dla parafii?" Na to Pani odpowiedziała w ten sposób:
„Nie chcę nikogo zmuszać do tego, czego sam nie odczuwa i nie pragnie, chociaż miałam dla parafii specjalne przesłania, którymi chciałam pobudzić wiarę każdego wierzącego. Jedynie pewna całkiem mała liczba osób przyjęła czwartkowe przesłania. Początkowo było ich sporo, lecz później orędzia jakby im spowszedniały. I teraz w ostatnim czasie niektórzy zapytują o przesłanie z ciekawości, a nie z wiary i pobożności wobec mego Syna i Mnie. ”
Orędzie iz Medziugorje, 10. maj 1984r.
Wielu wiernych było wstrząśniętych ostatnim przesłaniem Pani. Niektórzy mieli wrażenie, że Pani nie zamierza więcej przekazywać przesłań dla parafii, lecz wieczorem Ona powiedziała:
„Mówię do was i pragnę dalej mówić. Wy jedynie słuchacie moich wskazówek. ”
Orędzie iz Medziugorje, 17. maj 1984r.
„Drogie dzieci! Dziś jestem bardzo uradowana, gdyż jest dosyć tych, którzy pragną Mi się poświęcić. Dziękuję wam! Nie zawiedliście się. Mój Syn, Jezus Chrystus, pragnie przeze Mnie udzielić wam szczególnych łask. Dziękuję, że odpowiedzieliście na moje wezwanie. ”
Orędzie iz Medziugorje, 24. maj 1984r.
„Drogie dzieci! Już wam powiedziałam, że wybrałam was w szczególny sposób, takich jacy jesteście. Ja, Matka, kocham was wszystkich. I w każdej chwili, gdy jest wam ciężko, nie bójcie się, gdyż kocham was i wtedy, kiedy jesteście daleko ode Mnie i mego Syna. Proszę was, nie pozwólcie, by moje serce płakało krwawymi łzami z powodu dusz, które się zatracają w grzechu. Dlatego, drogie dzieci, módlcie się, módlcie się, módlcie się! Dziękuję, że odpowiedzieliście na moje wezwanie. ”
Orędzie iz Medziugorje, 31. maj 1984r.
Było święto Wniebowstąpienia. Uczestniczyło w nim dużo ludzi spoza parafii. Pani nie podała przesłania dla parafii. Powiedziała widzącej Mariji, że przekaże przesłanie w sobotę, by w niedzielę ogłosić je podczas sumy.
Orędzie iz Medziugorje, 2. czerwiec 1984r.
„Drogie dzieci! Dziś wieczorem pragnę wam powiedzieć, żebyście w czasie tej nowenny modlili się o to, by Duch Święty spłynął na wasze rodziny i na waszą parafię. Módlcie się. Nie będziecie żałować. Bóg ześle wam dary, którymi będziecie Go wysławiać do końca waszego ziemskiego życia. Dziękuję, że odpowiedzieliście na moje wezwanie. ”
Orędzie iz Medziugorje, 9. czerwiec 1984r.
„Drogie dzieci! Jutro wieczorem módlcie się o ducha prawdy. Zwłaszcza wy w parafii. Potrzebny jest wam duch prawdy, byście mogli przekazywać przesłania takie, jakie są, nie dodając do nich ani nie ujmując czegokolwiek, tak jak ja wam powiedziałam. Módlcie się, by Duch Święty natchnął was duchem modlitwy, byście się więcej modlili. Ja, wasza Matka, mówię wam, że mało się modlicie. Dziękuję, że odpowiedzieliście na moje wezwanie. ”
Orędzie iz Medziugorje, 14. czerwiec 1984r.
Nie zostało przekazane żadne przesłanie.
Orędzie iz Medziugorje, 21. czerwiec 1984r.
„Módlcie się, módlcie, módlcie! Dziękuję, że odpowiedzieliście na moje wezwanie. ”
Orędzie iz Medziugorje, 28. czerwiec 1984r.
Nie było specjalnego przesłania dla parafii.
Orędzie iz Medziugorje, 5. lipiec 1984r.
„Drogie dzieci! Dziś wam pragnę powiedzieć, byście się przed każdym zajęciem modlili i modlitwą kończyli swą pracę. Jeśli tak będziecie czynić, Bóg będzie błogosławił was i waszą pracę. W tych dniach mało się modlicie, a dużo pracujecie. Módlcie się więc! Przy modlitwie odpoczniecie. Dziękuję, że odpowiedzieliście na moje wezwanie. ”
Orędzie iz Medziugorje, 12. lipiec 1984r.
„Drogie dzieci! W tych dniach szatan pragnie przeszkodzić moim planom. Módlcie się, by nie spełnił się jego plan. Ja będę prosiła swego Syna Jezusa, by dał wam łaskę, byście dostrzegali w pokusach szatana Jezusowe zwycięstwo. Dziękuję, że odpowiedzieliście na moje wezwanie. ”
Orędzie iz Medziugorje, 19. lipiec 1984r.
„Drogie dzieci! W tych dniach poczuliście działanie szatana. Zawsze jestem z wami i nie obawiajcie się pokus, gdyż Bóg czuwa nad wami nieustannie. Ja dałam wam siebie i współczuję z wami w najmniejszej pokusie. Dziękuję, że odpowiedzieliście na moje wezwanie. ”
Orędzie iz Medziugorje, 26. lipiec 1984r.
„Drogie dzieci! I dzisiaj pragnę was wezwać do wytrwałej modlitwy i pokuty. Szczególnie niech młodzież tej parafii będzie aktywna w swoich modlitwach. Dziękuję, że odpowiedzieliście na moje wezwanie. ”
Orędzie iz Medziugorje, 2. sierpień 1984r.
„Drogie dzieci! Dziś jestem uradowana i dziękuję za modlitwy. Módlcie się w tych dniach jeszcze więcej o nawrócenie grzeszników. Dziękuję, że odpowiedzieliście na moje wezwanie. ”
Orędzie iz Medziugorje, 11. sierpień 1984r.
„Drogie dzieci! Módlcie się, gdyż szatan wciąż pragnie pogmatwać moje plany. Módlcie się sercem i w modlitwie ofiarujcie Jezusowi siebie. ”
Orędzie iz Medziugorje, 14. sierpień 1984r.
To pojawienie się było nieoczekiwane. Iwan modlił się w swoim domu. Potem zaczął przygotowywać się do pójścia do kościoła na wieczorną mszę. Nagle ukazała mu się Pani i rzekła, by przekazał to światu:
„Chciałabym, by świat modlił się w tych dniach przy Mnie. I to jak najwięcej! By pościł surowo w środę i piątek, by odmówił każdego dnia chociażby różaniec: radosne, bolesne i chwalebne tajemnice." Pani zażądała, by to przesłanie zostało przyjęte z nieugiętą wolą. Szczególnie o to prosiła parafian i wierzących z okolicznych miejscowości.”
Orędzie iz Medziugorje, 16. sierpień 1984r.
„Drogie dzieci! Proszę was, szczególnie z tej parafii, byście przeżywali moje przesłania i przekazywali je innym, kogokolwiek spotkacie. Dziękuję, że odpowiedzieliście na moje wezwanie. ”
Orędzie iz Medziugorje, 23. sierpień 1984r.
„Módlcie się, módlcie." Marija Pavlović mówi, że Matka Boża jeszcze wezwała świat, a zwłaszcza młodzież, by utrzymywała porządek w czasie mszy.”
Orędzie iz Medziugorje, 30. sierpień 1984r.
„Drogie dzieci! I krzyż był w Bożych planach, kiedyście go wznosili. Szczególnie w tych dniach idźcie na górę i módlcie się przed krzyżem. Potrzebne mi są wasze modlitwy. Dziękuję, że odpowiedzieliście na moje wezwanie. ”
Orędzie iz Medziugorje, 6. wrzesień 1984r.
„Drogie dzieci! Bez modlitwy nie ma pokoju. Dlatego mówię wam, drogie dzieci, módlcie się przed krzyżem o pokój. Dziękuję, że odpowiedzieliście na moje wezwanie. ”
Orędzie iz Medziugorje, 13. wrzesień 1984r.
„Drogie dzieci! Wciąż potrzebuję waszych modlitw. Pytacie się, dlaczego aż tyle modlitwy. Oglądnijcie się, drogie dzieci, a zobaczycie, jak wielki grzech zawładnął światem. Módlcie się więc o zwycięstwo Jezusa. Dziękuję, że odpowiedzieliście na moje wezwanie. ”
Orędzie iz Medziugorje, 20. wrzesień 1984r.
„Drogie dzieci! Dziś was wzywam, byście zaczęli pościć z serca. Są ludzie, którzy poszczą, ponieważ wszyscy poszczą. Zaistniał obyczaj, z którym nikt nie ma odwagi zerwać. Parafię proszę, by pościła z wdzięcznością za to, że Bóg pozwolił Mi tak długo w niej pozostać. Drogie dzieci, pośćcie i módlcie się z serca! Dziękuję, że odpowiedzieliście na moje wezwanie. ”
Orędzie iz Medziugorje, 27. wrzesień 1984r.
„Drogie dzieci! Dopomogliście mi swoją modlitwą w urzeczywistnieniu moich planów. Módlcie się nadal, aby urzeczywistniły się one całkowicie. Proszę rodziny parafii, by odmawiały wspólnie różaniec. Dziękuję, że odpowiedzieliście na moje wezwanie. ”
Orędzie iz Medziugorje, 4. październik 1984r.
„Drogie dzieci! Dzisiaj pragnę wam powiedzieć, że wiele razy radujecie mnie swoją modlitwą, ale jest jeszcze wielu takich w samej parafii, którzy się nie modlą i moje serce jest smutne. Dlatego módlcie się, bym mogła zanieść wszystkie wasze ofiary i modlitwy przed Pana. Dziękuję, że odpowiedzieliście na moje wezwanie. ”
Orędzie iz Medziugorje, 11. październik 1984r.
„Drogie dzieci! Dzięki wam za to, że cały swój trud ofiarujecie Bogu, także i teraz, kiedy On was doświadcza w owocach waszych zbiorów. Wiedzcie, drogie dzieci, że was kocha i dlatego doświadcza. Ofiarujcie zawsze wszystkie ciężary Bogu i nie zamartwiajcie się. Dziękuję, że odpowiedzieliście na moje wezwanie. ”
Orędzie iz Medziugorje, 18. październik 1984r.
„Drogie dzieci! Dzisiaj wzywam was, byście w swoich domach każdego dnia czytali Biblię i niechaj będzie ona na widocznym miejscu, by was zawsze pobudzała do jej czytania i do modlitwy. Dziękuję, że odpowiedzieliście na moje wezwanie. ”
Orędzie iz Medziugorje, 25. październik 1984r.
„Drogie dzieci! Módlcie się w tym miesiącu. Bóg mi zezwolił każdego dnia wspomagać was łaskami, byście się bronili przed złem. To jest mój miesiąc. Pragnę go wam dać. Wy się jedynie módlcie, a Bóg da wam łaski, których poszukujecie. Ja wam w tym pomogę. Dziękuję, że odpowiedzieliście na moje wezwanie. ”
Orędzie iz Medziugorje, 1. listopad 1984r.
„Drogie dzieci! Dzisiaj wzywam was do odnowy modlitwy w waszych domach. Skończyły się prace (chodzi o prace w polu - przyp. red.). Teraz poświęćcie się modlitwie. Niechaj modlitwa będzie na pierwszym miejscu w waszych rodzinach. Dziękuję, że odpowiedzieliście na moje wezwanie. ”
Orędzie iz Medziugorje, 8. listopad 1984r.
„Drogie dzieci! Nie pojmujecie posłań, które przeze mnie Bóg wam daje. Daje wam wielkie łaski, a wy nie jesteście tego świadomi. Proście Ducha Świętego o oświecenie. Gdybyście wiedzieli, jakich łask udziela wam Bóg, modlilibyście się bez przerwy. Dziękuję, że odpowiedzieliście na moje wezwanie. ”
Orędzie iz Medziugorje, 15. listopad 1984r.
„Drogie dzieci! Jesteście ludem wybranym i Bóg dał wam wiele łask. Nie jesteście świadomi każdego przesłania, które wam przekazuję. Teraz pragnę powiedzieć jedynie: módlcie się, módlcie się, módlcie! Nie wiem, co mam wam innego powiedzieć, gdyż was kocham i pragnę, byście w modlitwie dostrzegli miłość moją i Bożą. Dziękuję, że odpowiedzieliście na moje wezwanie. ”
Orędzie iz Medziugorje, 22. listopad 1984r.
„Drogie dzieci! W tych dniach rozpamiętujcie wszystkie główne przesłania i zakorzeniajcie je w swoich sercach do czwartku. Dziękuję, że odpowiedzieliście na moje wezwanie. ”
Orędzie iz Medziugorje, 29. listopad 1984r.
„Drogie dzieci! Nie, nie potraficie kochać i nie umiecie z miłością słuchać słów, które wam daję. Uświadomcie sobie, ukochani moi, że jestem waszą Matką i przybyłam na ziemię, by was nauczyć słuchać z miłością, modlić się z miłością, a nie z przymusu, że nosicie krzyż. Dziękuję, że odpowiedzieliście na moje wezwanie. ”
Orędzie iz Medziugorje, 6. grudzień 1984r.
„Drogie dzieci! W tych dniach wzywam was do rodzinnej modlitwy. W imię Boże wiele razy przekazywałam wam orędzia, lecz nie słuchaliście Mnie. To Boże Narodzenie będzie dla was niezapomniane jedynie wówczas, jeśli przyjmiecie orędzia, które wam daję. Drogie dzieci, nie pozwólcie, by dzień radości był moim najsmutniejszym dniem. Dziękuję, że odpowiedzieliście na moje wezwanie. ”
Orędzie iz Medziugorje, 13. grudzień 1984r.
„Drogie dzieci! Wiecie, że zbliża się czas radości, a bez miłości nie osiągniecie niczego. Dlatego najpierw zacznijcie kochać swoją rodzinę, wszyscy w parafii, a potem będziecie mogli kochać i przyjmować wszystkich, którzy przychodzą tutaj. Obecnie podczas tego tygodnia powinniście nauczyć się miłości. Dziękuję, że odpowiedzieliście na moje wezwanie. ”
Orędzie iz Medziugorje, 20. grudzień 1984r.
„Drogie dzieci! Dziś wzywam was, byście coś konkretnego uczynili dla Jezusa Chrystusa. Pragnę, by każda rodzina parafii przyniosła jako znak oddania się Jezusowi jeden kwiat do dnia radości. Pragnę, by każdy członek rodziny posiadał po jednym kwiatku przy żłóbku, by Jezus mógł przyjść i zobaczyć wasze oddanie się Jemu! Dziękuję, że odpowiedzieliście na moje wezwanie. ”
Orędzie iz Medziugorje, 21. grudzień 1984r.
Posłanie dotyczące Bożego Narodzenia, przekazane Jelenie Vasilj (Jelena wraz z Marijaną Vasilj są drugą generacją nawiedzanych przez Matkę Bożą w Medziugorju, ale nie widzą Jej, tylko słyszą):
„Pragnę, byście byli kwiatem, który zakwitnie w Boże Narodzenie dla Jezusa. Kwiatem, który nie przestanie kwitnąć z końcem świąt. Pragnę, by wasze serca były jak pasterze wobec Jezusa. ”
Orędzie iz Medziugorje, 27. grudzień 1984r.
„Drogie dzieci! W te święta szatan w szczególny sposób pragnął przeszkodzić w Bożych planach. Wy, drogie dzieci, w sam dzień Bożego Narodzenia poznaliście działanie szatana. Lecz Bóg zwyciężył we wszystkich waszych sercach. Niechaj więc wasze serca dalej będą radosne. Dziękuję, że odpowiedzieliście na moje wezwanie. ” 
